
# کاردیومیوپاتی
`توجه: تصاویر هنوز اضافه نشده اند.`  
`توجه: این جزوه بر اساس وویس تدریس استاد و اسلایدها تهیه شده است.`   
لازم است حداقل با نام های این مبحث آشنا باشیم.  
تعریف: بیماری های میوکارد. هر مشکلی که عضلۀ قلبی داشته باشد.  
پنج تا ده درصد علل نارسایی قلب را شامل می‌شوند.  

- ایسکمیک: مشکل کرونری دارد اما شدت نارسایی از شدت درگیری عروق بیشتر است.
- غیر ایسکمیک: سایر.

## کاردیومیوپاتی اتساعی (DCM):
تمام حفرات گشاد می‌شوند. اولین حفره‌ای که بزرگ می‌شود، بطن چپ است و برای تشخیص، دیلاته بودن LV کافی است.  
ابتدا به کلیات DCM می‌پردازیم و سپس ساب‌تایپ‌های آن را بررسی می‌کنیم که شامل موارد زیر هستند:
- PPCM
- Alcohol CM
- ARVD
- tako-tsubo
### کلیات:
#### یافته‌ها:
##### یافته‌های معاینۀ بالینی، مشابه بیمار نارسایی قلبی هستند:
- سمع S3
- سوفل MR
- سوفل TR
- برجستگی JVP
- پلورال افیوژن (کم شدنِ صدا) (Chest X-Ray)
- گاهی رال در ریه

##### رادیوگرافی قفسۀ سینه:
- بزرگی چهار حفرۀ قلب
- اگر پلورال افیوژن داشته باشیم، در X-Ray دیده می‌شود.

##### اکوکاردیوگرافی:
- افزایش اندازه و کاهش عملکرد بطن
- اختلال حرکت دیواره‌ایِ ژنرالیزه
- نارسایی دریچۀ میترال
- گاهی لخته در بطن
##### نوار قلب (ECG):  
تغییرات غیر اختصاصی
##### تست‌های آزمایشگاهی: 
- CBC (Anemia (rare), WBC (Infection))
- Rise in BNP
- U/A
- BUN, Cr
- Na, K, Mg, Vit D
- TSH (can be both Cause and Result)
- Lipid Profile (Ischemic)
- ESR
#### دلایل:
یک سوم، دلایل ژنتیکی دارند. دو سوم دیگر، به دلایل عفونت، سم و التهاب ایجاد می­‌شوند.
دلیل را باید مشخص بکنیم. برای این کار از شرح حال کمک می‌گیریم. از نظر مشکل قلبیِ نیازمندِ پیوند تا سه نسل پیش‌تر را می‌پرسیم اما برای مشخص کردن دقیق‌تر باید از تست ژنتیک بهره برد که قیمت بالایی دارد. اگر دلیل، ژنتیکی باشد، باید سایر اعضای خانواده را هم غربالگری کرد تا پیش از رسیدن به مرحلۀ نیازمند پیوند قلب، مداخله صورت بگیرد.
توکسین‌ها: دربارۀ داروهایی که بیمار مصرف می‌کند و مصرف الکل می‌پرسیم.
التهاب: بارداری، خود، یک التهاب است. سابقۀ عفونت وایرال یا باکتریال را سوال می‌کنیم.

#### درمان:
- بتابلوکرها
- مهارکننده‌های ACE
- بلوک گیرنده‌های آلدوسترون و دیورتیک‌ها 
- گاهی نیاز به CRT (Cardiac Resynchronizstion Therapy) هست
- گاهی هم ICD (Implantable Cardioverter Defibrilator)

#### پیش‌آگهی:
بستگی به پاسخ بیماران به درمان دارویی دارد. در برخی بیماران علائم و عملکرد قلب بخبود قابل توجهی می‌یابد در حالی که در سایر افراد، بیماری پیش‌رونده و همراه با مرگ‌و‌میر بالایی است.

### کاردیومیوپاتی بارداری (PPCM):
در ماه آخر بارداری یا شش ماه آغازین پس از تولد فرزند
#### شیوع: 
یک در هر سه هزار تا پنج هزار تولد
### دلیل: 
التهاب
#### یافته:
بیوپسی از قلب معمولا انجام نمی‌شود اما اگر انجام شود، لنفوسیت می‌بینیم.
#### افراد در خطر PPCM:
- چندقلوزایی
- فقر تغذیه‌ای
- زایمان‌های متعدد
- زایمان در سن بالا

### کاردیومیوپاتی ناشی از الکل:
اعتیاد به الکل در کشور ما کمتر است.
پیش‌آگهی خوبی به شرط قطع مصرف الکل دارد.
طی سه تا شش ماه بهبود می‌یابد.
تا زمان بهبود، باید از داروهایی مانند مهارکننده‌های ACE و مهارکنندۀ دیورتیک‌ها استفاده کرد.
قطع الکل باید با مراقبت انجام شود تا از تشدید نارسایی قلبی و پیدایش دیس‌ریتمی جلوگیری شود.

### کاردیومیوپاتی ناشی از محرک‌های کاتکول‌آمینی:
در اثر مصرف کوکائین، آمفتامین و ...، افراد می‌توانند مبتلا به ایسکمی حاد و یا دیس‌ریتمی شوند.

### کاردیومیوپاتی آریتمی‌زای بطن راست (ARVD):
یک بیماری اتوزومال غالب که بیشتر در آقایان دیده می‌شود و در بطن راست به جای بافت ماهیچه، بافت چربی دارند. این موضوع باعث دو اتفاق می‌شود.
- ایجاد آریتمی با منشأ بطن راست
- علائم نارسایی قلب راست
اگر در ECG موج اپسیلون دیده می‌شود که یک دندانه در انتهای کمپلکس QRS لیدهای V1 تا V3 است.  
این افراد در زمینه‌های غیرقلبی هم نیاز به توجه دارند. مثلا برای عمل جراحی باید ملاحظاتی را برای این افراد در نظر گرفت.

### کاردیومیوپاتی تاکوتسوبو (tako-tsubo):  
به معنای ظرف‌هایی که ژاپنی‌ها با آن‌ها هشت‌پا ها را به دام می‌انداختند. چون در آنژیوگرافی، تصویر آن ظرف‌ها را به ذهن متبادر می‌کنند.  
به نام سندروم قلب شکسته (Broken Heart) و Apical Balooning هم شناخته می‌شود.  
به دلیل یک استرس عاطفی، بیمار دچار یک کاردیومیوپاتی موقت می‌شود. این فرد معمولا خانمی یائسه است. پیش‌آگهی خوبی دارند و در آن چند روزی که دچار این عارضه شده‌اند، در بخش قلب نگهداری می‌شوند و درمان‌های نارسایی قلبی دریافت می‌کنند.


---
## کاردیومیوپاتی هایپرتروفیک (HCM)
هایپرتروفی قلب، مثلا در بیماری که فشار خون دارد هم دیده می‌شود اما به شدتِ کسی که به دلیل مشکل ژنتیکی مبتلا به هایپرتروفی است، نیست.
#### عوارض:
- بستن مسیر خروج آئورت => گاهی علائم سنکوپ و گاهی هم درد قفسۀ سینه
- تغییر ژئومتری دریچۀ میترال => MR => بزرگی دهلیز چپ => Atrial Fibrilation
- علائم نارسایی قلبی
- نفس تنگی
#### شیوع: 
یک نفر در هر پانصد نفر  
پنجاه درصد دارای ژن **اتوزومال غالب** هستند و پنجاه درصد هم دچار جهش شده‌اند.  
شایع‌ترین جهش، موتاسیونِ **زنجیرۀ سنگین بتا میوزین** است.  
بروز در سن بیست تا چهل سال است و برخی هم هرگز متوجه مشکل خود نمی‌شوند.
شایع‌ترین علت مرگ در ورزشکاران (توصیه می‌شود پیش از آغاز ورزش حرفه‌ای، اکوگرافی انجام شود)  

#### معاینۀ فیزیکی:
پیش از جراحی، معاینۀ قلب ضروری است.  
- سوفل کرشندو دکرشندو (`<>`) در کنارۀ چپ استرنوم با انتشار به قاعدۀ قلب
- سوفل هولوسیستولیک (نارسایی میترال)
- نبض کاروتید دوکوهانۀ غیر قرینه
- موج a برجسته در ورید ژوگولار
- پالس آپیکال قوی و پایدار
- سمع S4
`یادآوری: S4 همیشه غیرطبیعی است و زمانی که هایپرتروفی شدید داشته باشیم می‌شنویم. اما S3 به طور عادی هم در افرادی که قلب پرکار دارند، شنیده می‌شود. البته در کسانی که به طرز پاتولوژیک قلب شُل دارند هم سمع می‌شود.`
**کاهش** پیش‌بار و مقاومت عروق => **افزایش** شدت سوفل:
- ایستادن
- مانور والسالوا
- نیتروگلیسرین (با کاهش TPR)
- مصرف داروهای اینوتروپ

**افزایش** پیش‌بار و مقاومت عروق => **کاهش** شدت سوفل:  
- مشت کردن دست‌ها
- چمباتمه زدن
- مایع‌درمانی وریدی
- دراز کشیدن
- بلند کردن وزنه
- مصرف بتابلوکر و کلسیم بلوکر

#### خطر مرگ!:
- ضخامت سپتوم بیش از 30 میلی‌متر در اکو
- سابقۀ ایست قلبی
- سابقۀ تاکی‌کاری بطنی خودبه‌خودی ناپایدار
- سابقۀ سنکوپ (به ویژه فعالیتی و مکرر)
- سابقۀ هایپوتانسیون حین فعالیت
- سابقۀ مرگ ناگهانی در خانوادۀ درجه 1  
برای این افراد، ICD می‌گذاریم.

#### نوار قلب:
- هایپرتروفی بطن چپ
- موج Q عمیق در لیدهای I، AVL، V5 و V6 که شبیه انفارکتوس سپتال است.
 #### اکوکاردیوگرافی:
برای تشخیص اولیه

#### تست ژنتیک:
برای بررسی اطرافیان فرد مبتلا از نظر داشتن ژن معیوب. البته تست ژنتیک 50 میلیون تومان هزینه دارد (تابستان 1402) و ترجیح می‌دهیم هر دو-سه سال یک اکو انجام بدهیم.

#### تصویربرداری CMR:
برای تشخیص قطعی

### کاردیومیوپاتی هایپرتروفیک راسی (Apical HCM):
بیشتر در ژاپن. نمای Spade Like یا شبیه سر بیل در اکو. در نوار قلب هم Tهای عمیق

### درمان:
- بتابلوکر
- بلوک کنندۀ کانال کلسیمی
- دیسوپرامید
- کاشت دستگاه کاردیوورتر (اگر ریسک SCD وجود داشت)

### منع‌ها:
- ورزش قهرمانی ×
- دیورتیک (با احتیاط) ×
- دیگوکسین ×
- وازودیلاتور ×

---
## کاردیومیوپاتی تحدیدی (RCM):
محدودیت حرکت به دلیل ضخامت حفرات قلب که در اثر رسوب ایجاد شده است.
#### دلیل:
یکی از این دو مکانیسم در تشکیل آن نقش دارند:
- رسوب انفیلترای یک مادۀ ترنس‌ترینین (transterinin) که مثلا در **آمیلوئیدوز** دیده می‌شود.
- فیبروز که در اثر پرتودرمانی، کارسینوئید و یا بیماری اندومیوکاردیال ایجاد می‌شود.
#### اکوکاردیوگرافی:  
نمای ویژۀ RCM، چشم جغد (Owl Eye) است. این نما به دلیل بزرگیِ دهلیزها رخ می‌دهد چون دهلیزها نیاز دارند فشار بیشتری برای وارد کردن خون به بطن‌ها ایجاد کنند.  
#### تشخیص افتراقی:  
نارسایی قلبی با کسر جهشی حفظ شده (HFpEF)  
#### نشانه‌ها:  
هم علائم نارسایی قلب چپ و هم علائم نارسایی قلب راست (ادم)  

#### آمیلوئیدوز:
آمیلوئید یک پروتئین است که در اندام‌های مختلف رسوب می‌کند. اگر در اکوی فردی نمای چشم جغد را دیدیم و نشانه‌های زیر هم قابل مشاهده بود، تشخیص ما، RCM، به دلیلِ آمیلوئیدوز خواهد بود که شایع‌ترین دلیل RCM در بالین است.
- هایپرپیگمانتاسیون صورت
- بزرگی زبان
- سندروم تونل کارپال
این پروتئین می‌تواند در سیستم هدایتی قلب هم رسوب کند و انواع بلوک‌ها را ایجاد کند.  
آمیلوئیدوز با شیمی‌درمانی درمان می‌شود.  
نوار قلب، Low Voltage خواهد بود.  

#### مقایسۀ RCM و CP (پریکاردیت فشاری)
|   | **RCM** | **CP** |
| --- | --- | --- |
| **Kussmaul Sign:** | Always | Occasional |
| **PMI:** | Prominent | - |
| **Murmur:** | Regurgitation Murmur | Pericardial Knock |
| **C X-Ray:** | Atrial Enlargement, Pleural Effusion | Calcium in Pericard |

مثل همیشه مشتاق شنیدن دیدگاهتون هستم.



