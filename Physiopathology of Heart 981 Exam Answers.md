### پاسخ سوالات فیزیوپاتولوژی قلب، مهر 98
درود. این فایل با فرمت markdownـه که نسبت به PDF و Word، احتمالا سازگاری بیشتری با دستگاه های مختلفی که استفاده می کنیم داره. سعی میکنم پاسخ نمونه سوالا رو بر اساس تدریس استادا اینجا بنویسم تا همه بهره ببرن.

[فایل نمونه سوال در تلگرام](https://t.me/Darsi_mehr99/3694)

می‌شد متن سوالا رو هم همینجا قرار بدم اما یکم شلوغ می‌شد. شما می‌تونین اگر از صفحه‌نمایش بزرگی استفاده می‌کنین، اون رو دو قسمت کنید و در یک سمت فایل PDF سوالا رو داشته باشید و در سوی دیگه هم پنجرۀ مربوط به این صفحه رو. خوشبختانه، این صفحه خودش رو تطبیق میده و نیاز نیست نگران بیرون ماندن متن از میدان دید خود باشید.
همچنین خیلی عالی می‌شه که اگر کسی بلده و نیاز داره که سوالا رو هم در همین صفحه داشته باشه، از قابلیت Branch گیت استفاده کنه و یک شاخه به همراه متن پرسش ایجاد کنه.

به‌روز‌رسانی: **آندوکاردیت**


#### 5: د (آندوکاردیت)
در همراهی اندوکاردیت و پولیپ های کولون، **استرپتوکوک بوویس** شایع ترین جرم است. نام انتروکوک و ارتباطش به روده نباید ما را گول بزند. این جرم با اینکه در دستگاه گوارش هم یافت می‌شود اما در دستکاری های مجرای تناسلی می‌تواند باعث آندوکاردیت شود.
درست بودن سایر موارد را به یاد داشته باشید:
شایع‌ترین عامل در کشورهای _در حال توسعه_، **استرپتوکوک‌ها** هستند. در کشورهای صنعتی، استافیلوکوک **اورئوس** (طلایی) شایعترین جرم است. پنوموکوک هم که باکتری‌ای آشنا در ایحاد مننژیت است، در همراهی‌های مننژیت با آندوکاردیت، بسیار شایع است.

---
#### 6: ج (آندوکاردیت)
در معتادان تزریقی چند نکته حائز اهمیت است.
- شایع‌ترین عامل عود NVE یا همان Native Valve Endocarditis، معتاد تزریقی بودن است.
- شایع‌ترین جرم، استافیلوکوک اورئوس است.
- بیشتر دریچۀ **تریکاسپید** درگیر می‌شود که معمولا **بدون سوفل** است.
##### نکات دیگر:
- درگیری میترال و آئورت هم می‌تواند رخ بدهد اما معمولا در اثر آندوکاردیت **استرپتوکوکی**.
- در صورت ابتلا به **سودومونا**، آندوکاردیت بسیار مهاجم و پیشرونده خواهد بود، چند دریچه درگیر می‌شوند و معمولا **جراحی** نیاز است.

---


#### 7: ب (آندوکاردیت)
عوارض ایمونولوژیک آندوکاردیت را با هم مرور می‌کنیم:  
- Glomerolonephritis
- Osler Nodes (Fingers)
- Roth Spot (In Eyes)
- rise in Rheumatoid Factor  
عوارض واسکولار (رگی):  
آمبولی شریان اصلی، انفارکت سپتیک ریوی، آنوریسم مایکوتیک، خونریزی درون‌جمجمه‌ای، خونریزی ملتحمه، ضایعات جِین‌وِی (Janeway Lesions)

---

#### 8: الف (آندوکاردیت)
دربارۀ نوع آنمی ای که در IE یا همان آندوکاردیت عفونی بروز می‌کند، در اسلایدها اشاره‌ای نشده است و فقط گفته شده که آنمی، بیشتر در انواع طول‌کشنده و تحت حاد دیده می‌شود. درستیِ سایر موارد را به یاد داشته باشید.
- ترومبوسایتوپنی بیشتر در نوزادان در پنج تا ده درصدِ کل موارد
- لوکوسیتوز، بیشتر در شکل حاد بیماری
- لوکوپنی، کمتر شایع اما معمولا همراه با اسپلنومگالی

  ---

#### 9: ب (آندوکاردیت)
متن اسلاید: تشکیل آمبولی می‌تواند **حتی** پس از درمان آنتی بیوتیکی مناسب اتفاق بیفتد. البته میزان بروز آن طی درمان **کاهش** می یابد.
- الف: شایعترین علت مرگ در اثر IE، **نارسایی قلبی** هست. البته نارسایی قلبی، تنها عارضۀ قلبی این بیماری نیست و در برخی بیماران، **اختلال هدایتی** هم ممکن است دیده شود.
- ج: آنوریسم مایکوتیک به دلیل آمبولی سپتیک در رگِ رگ یا همان Vasovasarum رخ می‌دهد که به مرور دیوارۀ رگ ضعیف شده و مستعد گستردگی ضایعه یا پارگی می‌شود.
- د: احتمال بروز عوارض نورولوژیک در دو حالت بیشتر است، **یک:** درگیری دریچۀ میترال. **دو:** آلودگی با استافیلوکوک اورئوس.
---
فکر کنم همینا بودن سوالای اندوکاردیت مهر 98. به مرور سایر مباحث رو هم اضافه می‌کنم. اگر نکته یا ایرادی وارد بود، خوشحال می‌شم باهام درمیون بذارید. اگر هم پاسخی برای سایر نمونه سوال ها نوشتید، برام بفرستید تا در همین Directory قرار بدم که همه استفاده کنن. فکر کنم خودتون هم اگر اکانت داشته باشید بتونید اضافه کنید.

